\chapter{Počítačové experimenty}

V této kapitole ukážeme výsledky výpočtů odhadů s minimální Rényiho pseudovzdáleností na námi generovaných datech. 

\section{Generovaná data}
Všechny naše experimenty probíhaly na námi náhodně generovaných datech. Pro generování rovnoměrného rozdělení U(0,1) zásadního pro všechna ostatní rozdělení jsme použili vlastní lineární kongruentní generátor náhodných čísel popsaný například v \cite{Virius98}. 

Vzhledem k tomu, že chceme zkoumat robustnost, bylo nutné nějak  náhodná data znečišťovat. K tomu jsme použili již zmíněné konvexní směsi \eqref{konvex-smes} a pak ještě tzv. řádové chyby. 

Nechť $\varepsilon \in [0,1]$ značí část dat z rozdělení $P \in \mathcal{P}$, kterou chceme kontaminovat a $r \in \mathbb{R}$ značí konstantu, o kterou chceme, aby se data lišila. Pak data s řádovou chybou tvoříme tak, že vygenerujeme požadované množství $n$ dat rozložených podle $P$ a pak z nich náhodně vybereme $\varepsilon n$ hodnot a ty vynásobíme konstantou $r$. Motivací pro tento typ znečištění je například ruční přepis dat, při kterém se občas udělá chyba při zápisu desetinné čárky. Pokud budeme počítat, že taková chyba se stane v 10\% případů, a to dohromady při přepisu na obě strany, bude mít směs tvar $0.9P + 0.05P_{10} + 0.05P_{0.1}$.

\section{Minimalizace}
Základem našich výpočtů je obecně vícerozměrná minimalizace funkcí definujících Rényiho vzdálenosti na různých rozděleních. Ve všech vzorcích pro výpočet minimálních Rényiho odhadů sice bylo potřeba maximalizovat nějaký výraz, my jsme však tyto výrazy odečetli od jedné, takže je pak potřeba najít argument jejich minima. Tato změna je samozřejmě čistě estetická.

O funkcích, které minimalizujeme obecně nevíme, zda jsou diferencovatelné, ani kolik mají lokálních minim. Radim Demut v \cite{Demut2010} používal pro výpočty metodu sítí, která je sice velmi spolehlivá, ale velmi pomalá. Hlavně kvůli zrychlení minimalizace jsme proto pracovali s klasickým algoritmem simulovaného žíhání a následně i "hill climberem," který bude podrobněji popsán níže. Typický stavový prostor, který bylo potřeba prohledávat je znázorněn na obrázcích \ref{fig-distanceL}, \ref{fig-distanceC}, \ref{fig-distanceE}. Ve svislé ose je vždy vynesena poloha $\mu$ a ve vodorovné je měřítko $\lambda$ pro Laplaceovo a exponenciální a $\sigma$ pro Cauchyovo rozdělení.

\begin{figure}[htb!]
	\begin{center}
		\epsfig{file=L01-L010-distance-e03-a03_mark2.eps, height=2.5in}
		\caption{Ukázka hodnot Rényiho pseudovzdálenosti s parametrem $\alpha = 0.3$ Laplaceově modelu. Data jsou generována jako konvexní směs Laplaceových distribucí $0.7\mathrm{L}(0,1) + 0.3 \mathrm{L}(0,10)$.}
		\label{fig-distanceL}
	\end{center}
\end{figure}

\begin{figure}[htb!]
	\begin{center}
		\epsfig{file=C01-err10x0.2-a05-dist.eps, height=2.5in}
		\caption{Detailnější pohled na hodnoty Rényiho pseudovzdálenosti s parametrem $\alpha = 0.5$. Data jsou z Cauchyho modelu s řádovou chybou $0.8\mathrm{C}(0,1) + 0.2 \mathrm{C}_{10}(0,1)$.}
		\label{fig-distanceC}
	\end{center}
\end{figure}

Sice jde jen o příklady, ale i pro jiná data vycházejí velmi podobné vizualizace. Obrázek \ref{fig-distanceC} je v poněkud větším detailu, takže je o něco lépe vidět, že ani ve větším přiblížení nemá funkce nějaké nepříjemné lokální extrémy. 

Dá se tedy říct, že minimalizovaná funkce je poměrně hladká a nejen, že není potřeba procházet celý stavový prostor pomocí metody sítí, ale dá se dokonce použít jednoduše modifikovaný "hill climber," který není zpomalovaný ani náhodným se vracením, které je tak důležité pro simulovaného žíhání. Pokud chceme dosáhnout dobré přesnosti, je potřeba, aby algoritmus procházel stavový prostor v malých krocích. To však není potřeba v průběhu celého běhu algoritmu, ale jen na jeho konci, proto jsme mohli začít s poněkud větším krokem a ten pak v dalších iteracích algoritmu zmenšovat. Náš minimalizační algoritmus tedy vypadá následovně: 
\vspace{11 pt} \\
\textbf{Minimalizační algoritmus "hill climber"}

\begin{enumerate}
	\item Zvolíme dvourozměrný interval $[a_1,a_2]\times [b_1,b_2]$, ve kterém budeme hledat minimum funkce $f$.
	\item Zvolíme počáteční krok metody $\varepsilon$ a požadovanou přesnost vyjádříme pomocí $\varepsilon_{\min}$.
	\item Vyhodnotíme funkci v inicializačním bodě $x = (a,b),$ kde $a \in [a_1,a_2],\; b \in [b_1,b_2]$	.
	\item Najdeme 8 bodů $\lbrace x_1,\ldots,x_8 \rbrace$ na rozích a uprostřed stran čtverce s délkou strany $2\varepsilon$ v jehož středu je bod $x$.	
	\item Pokud jsou body v námi prohledávané oblasti, najdeme 
		
	$x_{\min} = \arg\min \lbrace f(x),f(x_1),\ldots,f(x_8)\rbrace$.
		\begin{enumerate}
			\item Pokud je minima dosaženo v bodu $x_i \in \lbrace x_1,\ldots,x_8 \rbrace$, položíme $x := x_i$.
			\item Pokud je v bodě $x$ stále funkční hodnota nejmenší položíme $\varepsilon:= \frac{\varepsilon}{2}$.
		\end{enumerate}		
	\item Pokud platí $\varepsilon > \varepsilon_{\min}$, pokračujeme bodem 4. V opačném případě již máme bod $x$, v kterém je funkce $f$ minimální v požadované přesnosti.
\end{enumerate}

My jsme navíc měli situaci zjednodušenou tím, že jsme věděli, v jakém přibližně bodě bude funkce minimální, takže jsme i počáteční iteraci mohli umístit do blízkosti tohoto bodu. Pokud tedy bude někdy metoda používána aniž by uživatel kontroloval tvar minimalizované funkce na konkrétních datech, měl by se implementovat algoritmus, který si lépe poradí s lokálními extrémy, například již zmíněný algoritmus simulovaného žíhání.

Radim Demut v \cite{Demut2010} popisuje použití metody na Newcombových datech o měření světla, kde vzniklo několik lokálních extrémů.

\begin{figure}[htb!]
	\begin{center}
		\epsfig{file=E01-E101-e04-a05-dist.eps, height=2.5in}
		\caption{Rényiho pseudovzdálenost s parametrem $\alpha = 0.5$. Data jsou generovaná jako konvexní směs exponenciálních rozdělení $0.6\mathrm{E}(0,1) + 0.4\mathrm{E}(10,1)$.}
		\label{fig-distanceE}
	\end{center}
\end{figure}

Trochu jiný charakter má obrázek \ref{fig-distanceE}. Opět jde o vizualizaci Rényiho vzdálenosti na datech, nyní však v exponenciálním modelu. V horní části obrázku okolo správné polohy $\mu = 0$  hodnota pseudovzdálenosti roste směrem k zápornému $\hat{\mu}$ mnohem rychleji, protože většina dat (60\%) se nachází nad touto hranicí v oblasti $x<\mu$, tedy v horní čtvrtině obrázku. Podle \eqref{renyi-formula-exponential} přispívají k maximalizaci mnohem větší měrou, protože je výraz v exponenciální funkci v těchto případech kladný. Lokální minimum okolo bodu (10,1) je pak způsobeno 40\% dat, která měla rozdělení E(10,1).


\section{Použité statistiky}


 Níže se v tabulkách setkáme s následujícími statistikami:

\begin{equation}
	m(\gamma) = \frac{1}{K}\sum_{i=1}^K \widehat{\gamma}_{i}, \qquad s(\gamma) = \sqrt{\frac{1}{K}\sum_{i=1}^K (\widehat{\gamma}_{i}-\overline{\gamma})^2},\\
	\label{stat1}
\end{equation}
kde $\gamma $ je kterýkoliv z odhadovaných parametrů. Ještě jsme pro porovnávání odhadů zavedli empirickou relativní eficienci 
\begin{equation}
	eref(\gamma) = \sqrt{\dfrac{\frac{1}{K}\sum_{i=1}^K (\widehat{\gamma}_{\mathrm{0} ,i} - \gamma_{\mathrm{real}})^2}{\frac{1}{i}\sum_{k=1}^K (\widehat{\gamma}_{\alpha,i} - \gamma_{\mathrm{real}})^2}},
	\label{stat2}
\end{equation}
kde $\gamma_\mathrm{real}$ je hodnota parametru znečišťovaného rozdělení, $\widehat{\gamma}_{0,i}$ je použitý některý ze standardně užívaných odhadů daného parametru pro konkrétní rozdělení, $K$ je počet opakování odhadu. Standardní odhad $\widehat{\gamma}_{0,i}$ jsme volili maximálně věrohodný, pokud to šlo. Pro Normální a Laplaceovo jsme použili maximálně věrohodné odhady, stejně tak pro odhad měřítka $\lambda$ exponenciálního a Weibullova rozdělení. Kvůli definici exponenciálního rozdělení vzhledem k jeho parametru polohy $\mu$, tedy tomu, že pro všechna $x \in \mathrm{E}(\mu,\lambda)$ platí $x \geq \mu$, vzali jsme jako odhad $\mu$ minimální $x$ přítomné v datovém souboru.
Pro Cauchyovo rozdělení jsme použili odhady
\begin{equation}
	\widehat{\mu}  = \frac{X_{1-p} + X_{p}}{2}, \; p = 0.5565, \qquad \widehat{\sigma}  = \frac{X_{0.75} - X_{0.25}}{2}.
\end{equation}


\section{Výsledky experimentů}


V této části okomentujeme tabelované výsledky Rényiho odhadů s různými parametry na různých datových souborech.

Na konci této kapitoly jsou uvedeny tabulky pro odhad s minimální Rényiho pseudovzdá\-le\-nos\-tí. Volili jsme u těchto odhadů různé hodnoty parametru 

\noindent $\alpha \in \lbrace 0;0,01;0,05;0,1;0,2;0,3;0.4;0,5;1 \rbrace$ a ten pak vynesli ve sloupci nejvíce vlevo. Každému odhadu odpovídají dva řádky s vypočítanými statistikami \eqref{stat1} a \eqref{stat2}. V prvním řádku uvádíme hodnoty týkající se parametru polohy $m(\mu), s(\mu), eref(\mu)$ postupně pro odhady z datového souboru o velikosti $n = 20, 50 ,100, 200, 500$. V druhém řádku uvádíme hodnoty statistik pro parametr měřítka $m(\lambda), s(\lambda), eref(\lambda)$. Pro Cauchyho rozdělení samozřejmě nahrazujeme parametrem $\sigma$. Celé pak provedeme opět postupně pro odhady z $n = 20, 50 ,100, 200, 500$ hodnot. Počet opakování volíme $K = 1000$.

\begin{figure}[htb]
	\begin{center}
		\epsfig{file=Eref-Laplace-lambda.eps, height=1.5in}
		\caption{Empirická relativní eficience $eref({\lambda}$) minimálního $\mathfrak{R}_\alpha$-odhadu parametrů  $\mu,\lambda$ Laplaceova rozdělení v konvexní směsi	$(1-\varepsilon)L(0,1) + \varepsilon L(0,10)$ pro různá znečištění $\varepsilon$, $n=500$.}
		\label{fig-eref-Laplace-lambda}
	\end{center}
\end{figure}

\begin{figure}[htb]
	\begin{center}
		\epsfig{file=Eref-Exp-lambda.eps, height=1.5in}
		\caption{Empirická relativní eficience $eref({\lambda}$) minimálního $\mathfrak{R}_\alpha$-odhadu parametrů $\mu,\lambda$ exponenciálního rozdělení v konvexní směsi 
		$(1-\varepsilon)E(0,1) + \varepsilon E(0,10)$ pro různá znečištění $\varepsilon$, $n=500$.}
		\label{fig-eref-Exp-lambda}
	\end{center}
\end{figure}

\begin{figure}[htb]
	\begin{center}
		\epsfig{file=Eref-Cauchy-sigma.eps, height=1.5in}
		\caption{Empirická relativní eficience $eref({\sigma}$) minimálního $\mathfrak{R}_\alpha$-odhadu parametrů  $\mu,\sigma$ Cauchyho rozdělení v konvexní směsi	$(1-\varepsilon)C(0,1) + \varepsilon C(0,10)$ pro různá znečištění $\varepsilon$, $n=500$.}
		\label{fig-eref-Cauchy-sigma}
	\end{center}
\end{figure}

Na obrázcích \ref{fig-eref-Laplace-lambda}, \ref{fig-eref-Exp-lambda}, \ref{fig-eref-Cauchy-sigma} je vynesena relativní eficience parametru měřítka pro různé míry znečištění. Grafy pro Laplaceovo a exponenciální rozdělení jsou si velmi podobné. Projevuje se zde jakási "nasycenost" odhadu. Pro dané znečištění eficience odhadů roste a od určitého $\alpha$ se již nijak výrazně nemění, dokonce pomalu klesá. Je to vidět hlavně na hodnotách $\varepsilon = 0.05,01$ i když se podobný průběh dá očekávat i u $\varepsilon = 0.2$, kde už růst eficience také v obou grafech zpomaluje. Trochu jiný případ je u Cauchyho rozdělení, kde eficience rostou stále velmi podobně. 

\begin{figure}[htb]
	\begin{center}
		\epsfig{file=Eref-Laplace-mu.eps, height=1.5in}
		\caption{ Empirická relativní eficience $eref({\mu}$) minimálního $\mathfrak{R}_\alpha$-odhadu parametrů  $\mu,\lambda$ Laplaceova rozdělení v konvexní směsi	$(1-\varepsilon)L(0,1) + \varepsilon L(0,10)$ pro různá znečištění $\varepsilon$, $n=500$. }
		\label{fig-eref-Laplace-mu}
	\end{center}
\end{figure}

\begin{figure}[htb]
	\begin{center}
		\epsfig{file=Eref-Exp-mu.eps, height=1.5in}
		\caption{ Empirická relativní eficience $eref({\mu}$) minimálního $\mathfrak{R}_\alpha$-odhadu parametrů  $\mu,\lambda$ exponenciálního rozdělení v konvexní směsi	$(1-\varepsilon)E(0,1) + \varepsilon E(0,10)$ pro různá znečištění $\varepsilon $, $n=500$. }
		\label{fig-eref-Exp-mu}
	\end{center}
\end{figure}

\begin{figure}[htb]
	\begin{center}
		\epsfig{file=Eref-Cauchy-mu.eps, height=1.5in}
		\caption{Empirická relativní eficience $eref({\mu}$) minimálního $\mathfrak{R}_\alpha$-odhadu parametrů  $\mu,\sigma$ Cauchyho rozdělení v konvexní směsi	$(1-\varepsilon)C(0,1) + \varepsilon C(0,10)$ pro různá znečištění $\varepsilon$, $n=500$.}
		\label{fig-eref-Cauchy-mu}
	\end{center}
\end{figure}

Na obrázcích \ref{fig-eref-Laplace-mu}, \ref{fig-eref-Exp-mu}, \ref{fig-eref-Cauchy-mu} je vynesena stejná veličina, ovšem pro parametr polohy. V tomto případě se již eficience pro všechna znečištění chová velmi podobně, totiž s rostoucím $\alpha$ klesá. Znečištění je totiž provedeno rozděleními se stejnou polohou, ale větším rozptylem, takže i maximálně věrohodný odhad má poměrně dobrou úspěšnost. Nic to však nemění na tom, že pro exponenciální rozdělení jsou minimální Rényiho odhady pro malá znečištění $\varepsilon = 0, 0.01, 0.05, 0.1$ horší než odhady s maximální věrohodností. Pro velká $\alpha > 0.5$ toto platí i pro znečištěné Laplaceovo rozdělení kromě větší míry znečištění $\varepsilon = 0.2, 0.5$. Jen Rényiho odhady pro Cauchyovo rozdělení mají větší eficienci než maximálně věrohodné odhady pro každé testované $\alpha$ až po $\varepsilon = 0.05$ včetně. Tyto výsledky jsou pak vidět v přiložených tabulkách.

\begin{figure}[htb!]
	\begin{center}
		\epsfig{file=Eref-Laplace-lambda-naeps.eps, height=1.5in}
		\caption{ Empirická relativní eficience $eref({\lambda}$) minimálního $\mathfrak{R}_\alpha$-odhadu parametrů  $\mu,\lambda$ Laplaceova rozdělení v konvexní směsi	$(1-\varepsilon)L(0,1) + \varepsilon L(0,10)$ pro různá $\alpha$ v závislosti na $\varepsilon$, $n=500$. }
		\label{fig-erefe-Lap-lambda}
	\end{center}
\end{figure}

\begin{figure}[htb!]
	\begin{center}
		\epsfig{file=Eref-Exp-lambda-naeps.eps, height=1.5in}
		\caption{ Empirická relativní eficience $eref({\lambda}$) minimálního $\mathfrak{R}_\alpha$-odhadu parametrů  $\mu,\lambda$ exponenciálního rozdělení v konvexní směsi	$(1-\varepsilon)E(0,1) + \varepsilon E(0,10)$ pro různá $\alpha$ v závislosti na $\varepsilon$, $n=500$. }
		\label{fig-erefe-Exp-lambda}
	\end{center}
\end{figure}

\begin{figure}[htb!]
	\begin{center}
		\epsfig{file=Eref-Cauchy-sigma-naeps.eps, height=1.5in}
		\caption{ Empirická relativní eficience $eref({\sigma}$) minimálního $\mathfrak{R}_\alpha$-odhadu parametrů  $\mu,\sigma$ Cauchyho rozdělení v konvexní směsi	$(1-\varepsilon)C(0,1) + \varepsilon C(0,10)$ pro různá $\alpha$ v závislosti na $\varepsilon$, $n=500$. }
		\label{fig-erefe-Cauchy-sigma}
	\end{center}
\end{figure}

Na obrázcích \ref{fig-erefe-Lap-lambda}, \ref{fig-erefe-Exp-lambda}, \ref{fig-erefe-Cauchy-sigma} je opět vynesena eficience parametru měřítka, tentokrát pro různá $\alpha$ v závislosti na $\varepsilon$. U Laplaceova rozdělení jsou vidět velmi vysoké hodnoty eficience hlavně pro $\alpha = 1$. Poměrně nečekaný je spíše její pokles u znečištění $\varepsilon = 0.5$, protože by Rényiho odhad měl být robustnější. U zbývajících dvou rozdělení má eficience očekávaný tvar a s rostoucím znečištěním roste. Zatímco u exponenciálního rozdělení se chovají Rényiho odhady pro všechna $\alpha$ velmi podobně, s lepšími výsledky pro hodnoty $\alpha = 0.2, 0.3, 0.5$, u Cauchyho rozdělení je volba $\alpha$ velmi patrná. Se zvyšujícím se $\alpha$ roste robustnost odhadu.

\begin{figure}[htb!]
	\begin{center}
		\epsfig{file=Eref-Laplace-mu-naeps.eps, height=1.5in}
		\caption{ Empirická relativní eficience $eref({\mu}$) minimálního $\mathfrak{R}_\alpha$-odhadu parametrů  $\mu,\lambda$ Laplaceova rozdělení v konvexní směsi	$(1-\varepsilon)L(0,1) + \varepsilon L(0,10)$ pro různá $\alpha$ v závislosti na $\varepsilon$, $n=500$. }
		\label{fig-erefe-Lap-mu}
	\end{center}
\end{figure}

\begin{figure}[htb!]
	\begin{center}
		\epsfig{file=Eref-Exp-mu-naeps.eps, height=1.5in}
		\caption{ Empirická relativní eficience $eref({\mu}$) minimálního $\mathfrak{R}_\alpha$-odhadu parametrů  $\mu,\lambda$ exponenciálního rozdělení v konvexní směsi	$(1-\varepsilon)E(0,1) + \varepsilon E(0,10)$ pro různá $\alpha$ v závislosti na $\varepsilon$, $n=500$. }
		\label{fig-erefe-Exp-mu}
	\end{center}
\end{figure}

\begin{figure}[htb!]
	\begin{center}
		\epsfig{file=Eref-Cauchy-mu-naeps.eps, height=1.5in}
		\caption{ Empirická relativní eficience $eref({\mu}$) minimálního $\mathfrak{R}_\alpha$-odhadu parametrů  $\mu,\sigma$ Cauchyho rozdělení v konvexní směsi	$(1-\varepsilon)C(0,1) + \varepsilon C(0,10)$ pro různá $\alpha$ v závislosti na $\varepsilon$, $n=500$. }
		\label{fig-erefe-Cauchy-mu}
	\end{center}
\end{figure}

Obrázky \ref{fig-erefe-Lap-mu}, \ref{fig-erefe-Exp-mu}, \ref{fig-erefe-Cauchy-mu} opět ukazují eficienci pro polohu. Pro Laplaceovo rozdělení eficience roste v závislosti na $\varepsilon$ pro všechna $\alpha$. Pro exponenciální rodinu naopak velmi závisí na zvoleném $\alpha$, pro jeho větší hodnoty $\alpha = 0.5, 1$ je dokonce odhad mnohem méně eficientní, než odhad s maximální věrohodností. Eficience se však s různými mírami znečištění nijak zvlášť nemění. V Cauchyho rodině opět na volbě $\alpha$ eficience odhadu závisí velmi. Pro malá $\alpha$ je odhad eficientnější pro měnší znečištění, ale pro velká znečištění se zase mnohem lépe jeví volba $\alpha$ větší. Určitým kompromisem se pak může zdát volba $\alpha = 0.2$.

